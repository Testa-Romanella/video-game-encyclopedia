{"id": 879034, "slug": "panstvi", "name": "Panstv\u00ed", "name_original": "Panstv\u00ed", "description": "<p>N\u00e1pln\u00ed hry je spr\u00e1va panstv\u00ed v pob\u011blohorsk\u00e9 dob\u011b. C\u00edlem je, aby hra byla co nejrealisti\u010dt\u011bj\u0161\u00ed a mo\u017enosti hr\u00e1\u010de skute\u010dn\u011b odpov\u00eddaly tomu, co majitel panstv\u00ed s pomoc\u00ed sv\u00fdch \u00fa\u0159edn\u00edk\u016f mohl s panstv\u00edm a poddan\u00fdmi d\u011blat, a aby ekonomick\u00fd syst\u00e9m co nejv\u00edce odpov\u00eddal tomu, jak ekonomika panstv\u00ed skute\u010dn\u011b fungovala. Existuje toti\u017e spousta budovatelsk\u00fdch strategi\u00ed s n\u00e1dhernou grafikou, ale ekonomick\u00fd syst\u00e9m zpravidla v\u016fbec neodpov\u00edd\u00e1 st\u0159edov\u011bk\u00e9 \u010di ran\u011b novov\u011bk\u00e9 skute\u010dnosti.</p>\n<p>Hra je zat\u00edm ve velmi ran\u00e9m st\u00e1diu v\u00fdvoje, grafika je primitivn\u00ed, v\u011bt\u0161ina mechanik st\u00e1le chyb\u00ed a ty, co u\u017e ve h\u0159e jsou, jsou jen nahrubo ud\u011blan\u00e9 \u010di do\u010dasn\u00e9 (a tedy zm\u00edn\u011bn\u00e9 historick\u00e9 skute\u010dnosti zat\u00edm mnohdy neodpov\u00eddaj\u00ed).</p>\n<p>Hra je zdarma, ale pokud chcete, m\u016f\u017eete p\u0159i sta\u017een\u00ed p\u0159isp\u011bt libovolnou \u010d\u00e1stkou.</p>\r\nCo se d\u00e1 zat\u00edm ve h\u0159e d\u011blat?\r\n<p>St\u0159ediskem panstv\u00ed je z\u00e1mek \u2013 s\u00eddlo vrchnosti a vrchnostensk\u00fdch \u00fa\u0159edn\u00edk\u016f. Z menu z\u00e1mku lze otev\u0159\u00edt panely v\u011bnovan\u00e9 jednotliv\u00fdm odd\u00edl\u016fm spr\u00e1vy.</p>\n<ul><li>V odd\u00edlu rustik\u00e1lu lze spravovat poddansk\u00e9 usedlosti a jejich zat\u00ed\u017een\u00ed. V urb\u00e1\u0159i lze nastavovat v\u00fd\u0161i pen\u011b\u017en\u00edch \u010din\u017e\u00ed, natur\u00e1ln\u00edch d\u00e1vek a robotn\u00edho zat\u00ed\u017een\u00ed poddan\u00fdch.</li><li>V odd\u00edlu dominik\u00e1lu lze spravovat vrchnostensk\u00e9 podniky \u2013 poplu\u017en\u00ed dvory, ml\u00fdny, pivovar a dal\u0161\u00ed provozy.</li><li>V odd\u00edlu \u00fa\u0159edn\u00edk\u016f lze naj\u00edmat a propou\u0161t\u011bt vrchnostensk\u00e9 \u00fa\u0159edn\u00edky, kte\u0159\u00ed jsou t\u0159eba k efektivn\u00ed spr\u00e1v\u011b panstv\u00ed.</li><li>V odd\u00edlu z\u00e1mku lze nastavit v\u00fddaje na \u00fadr\u017ebu z\u00e1mku, \u017eivobyt\u00ed a reprezentaci a t\u00e9\u017e si v p\u0159\u00edpad\u011b nedostatku prost\u0159edk\u016f vz\u00edt p\u016fj\u010dku.</li></ul>\n<p>Hra pracuje na tahov\u00e9m principu \u2013 jeden tah odpov\u00edd\u00e1 jednomu m\u011bs\u00edci. Panel s ozn\u00e1men\u00edmi informuje o tom, co se v dan\u00e9m m\u011bs\u00edci stalo. Sta\u0159\u00ed poddan\u00ed a \u00fa\u0159edn\u00edci mohou zem\u0159\u00edt, mlad\u00ed poddan\u00ed mohou dosp\u011bt, nespokojen\u00ed zb\u011bhnout z panstv\u00ed, nov\u00ed poddan\u00ed se mohou p\u0159ist\u011bhovat. Krajina se m\u011bn\u00ed podle ro\u010dn\u00edch obdob\u00ed.<br/></p>\r\nRustik\u00e1l \u2013 poddansk\u00e9 usedlosti a jejich zat\u00ed\u017een\u00ed\r\n<p>Usedlosti se zat\u00edm zjednodu\u0161en\u011b d\u011bl\u00ed na selsk\u00e9 s p\u016fdou a chalupnick\u00e9 bez p\u016fdy. Ka\u017ed\u00e1 usedlost m\u00e1 sv\u00e9ho dr\u017eitele,\u00a0kter\u00fd ji m\u00e1 v d\u011bdi\u010dn\u00e9m n\u00e1jmu, za co\u017e vrchnosti odv\u00e1d\u00ed stanoven\u00e9 pen\u011b\u017en\u00ed a jin\u00e9 d\u00e1vky a robotuje na vrchnostensk\u00e9m dvo\u0159e.</p>\n<p>Rozsah povinnost\u00ed je stanoven v urb\u00e1\u0159i. Pene\u017en\u00ed \u010din\u017ee poddan\u00ed odv\u00e1d\u011bj\u00ed ve dvou term\u00ednech: v dubnu na sv. Ji\u0159\u00ed a v \u0159\u00edjnu na sv. Havla. Robota se d\u011bl\u00ed na pota\u017en\u00ed, kterou vykon\u00e1vaj\u00ed pouze sedl\u00e1ci s ko\u0148mi, a ru\u010dn\u00ed, kterou m\u016f\u017ee vykon\u00e1vat kdokoliv. Je stanovena jako po\u010det robotn\u00edch dn\u00ed v roce.<br/></p>\n<p>Pokud je usedlost upr\u00e1zdn\u011bn\u00e1, lze ji p\u0159id\u011blit poddan\u00e9mu bez usedlosti. Pokud je usedlost zni\u010den\u00e1, m\u00e1 poddan\u00fd ur\u010ditou lh\u016ftu, kdy je osvobozen od placen\u00ed d\u00e1vek. <br/></p>\r\nDominik\u00e1l \u2013 vrchnostensk\u00e9 poplu\u017en\u00ed dvory a dal\u0161\u00ed provozy\r\n<p>Poplu\u017en\u00ed dvory tvo\u0159\u00ed z\u00e1klad vrchnostensk\u00e9ho neboli dominik\u00e1ln\u00edho hospod\u00e1\u0159stv\u00ed. Ke dvoru lze najmout \u0161af\u00e1\u0159e, \u0161af\u00e1\u0159ku a \u010dele\u010f, nakoupit hospod\u00e1\u0159sk\u00e1 zv\u00ed\u0159ata a ur\u010dit, z kter\u00fdch vesnic sem maj\u00ed chodit poddan\u00ed na robotu.</p>\n<p>Dal\u0161\u00edmi dominik\u00e1ln\u00edmi podniky jsou ml\u00fdny, pivovar a spr\u00e1va rybn\u00edk\u016f a les\u016f.</p>\r\nVrchnosten\u0161t\u00ed \u00fa\u0159edn\u00edci \u2013 spr\u00e1vn\u00ed apar\u00e1t panstv\u00ed\r\n<p>Nejd\u016fle\u017eit\u011bj\u0161\u00edm \u00fa\u0159edn\u00edkem je hejtman, kter\u00fd je v \u010dele vrchnostensk\u00e9 kancel\u00e1\u0159e. Dal\u0161\u00edm d\u016fle\u017eit\u00fdm \u00fa\u0159edn\u00edkem je d\u016fchodn\u00ed, kter\u00fd m\u00e1 na starosti finance. D\u00e1le je tu purkrab\u00ed, sl\u00e1dek, lesmistr a porybn\u00fd.</p>\n<p>\u00da\u0159edn\u00edk\u016fm podl\u00e9haj\u00ed \u0161af\u00e1\u0159i stoj\u00edc\u00ed v \u010dele poplu\u017en\u00edch dvor\u016f a rycht\u00e1\u0159i stoj\u00edc\u00ed v \u010dele vesnic.<br/></p>", "metacritic": null, "released": "2022-11-07", "tba": false, "updated": "2022-11-11T12:32:40", "background_image": "https://media.rawg.io/media/screenshots/765/7652b2a90352ee4f6802671019a24467.jpg", "website": "", "rating": 0.0, "rating_top": 0, "added_by_status": null, "playtime": 0, "achievements_count": 0, "ratings_count": 0, "suggestions_count": 206, "game_series_count": 0, "reviews_count": 0, "platforms": ["PC"], "developers": ["D\u011bjiny"], "genres": ["Simulation", "Educational"], "publishers": [], "esrb_rating": null}