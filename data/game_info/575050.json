{"id": 575050, "slug": "decimus", "name": "Decimus", "name_original": "Decimus", "description": "Decimus\r\n<p><strong>Decimus</strong> \u00e9 un xogo de dados que mestura os divertimentos descritos por Afonso X no seu <em>Libro dos dados</em> coas regras do mus. O obxectivo \u00e9 facer combinaci\u00f3ns de dados que ser\u00e1n comparadas coas da rival nunha serie de apostas, e ter o maior n\u00famero de puntos cando algunha xogadora iguale ou supere os trinta puntos.</p>\n<p>Ao comezar a rolda, cada xogadora rolar\u00e1 en segredo os cinco dados. Se non est\u00e1 satisfeita co resultado, pode escoller os dados que desexe para volvelos a rolar e despois, de seguir descontenta, escoller e rolar unha vez m\u00e1is. Despois diso, o resultado \u00e9 final e comeza a fase de apostas.</p>\n<p>As xogadoras apostar\u00e1n a ver quen ten a mellor combinaci\u00f3n en catro xogos diferentes:</p>\n<ul>\n<li><strong>Maiores</strong>: ga\u00f1a quen te\u00f1a a combinaci\u00f3n de tres dados cuxa suma sexa m\u00e1xima.</li>\n<li><strong>Menores</strong>: ga\u00f1a quen te\u00f1a a combinaci\u00f3n de tres dados cuxa suma sexa m\u00ednima.</li>\n<li><strong>Un en dous</strong>: ga\u00f1a quen te\u00f1a dados m\u00e1is pequenos tal que dous sumen outro.</li>\n<li><strong>Par con as</strong>: ga\u00f1a quen te\u00f1a a maior parella acompa\u00f1ada de as.</li>\n</ul>\n<p>Nestes dous \u00faltimos xogos pode darse o caso de que unha ou as d\u00faas xogadoras non te\u00f1an unha combinaci\u00f3n v\u00e1lida. Cada unha ter\u00e1 que anunciar se ten combinaci\u00f3n v\u00e1lida ou non. Se ningunha ten, o xogo non se punt\u00faa. Se unha ten e a outra non, a primeira leva un punto inmediatamente. Noutro caso, ao igual ca en maiores ou menores, contin\u00faase coa seguinte parte da fase de apostas.</p>\n<p>Comezando pola primeira xogadora, cada unha ter\u00e1 que escoller entre retirarse, pasar, ver ou apostar alternativamente:</p>\n<ul>\n<li><strong>Retirarse</strong>: a rival leva tantos puntos coma a \u00faltima aposta da primeira xogadora. Se non houbo aposta previa, levar\u00e1 un punto.</li>\n<li><strong>Pasar</strong>: se non houbo apostas previas e ambas xogadoras pasan consecutivamente, o xogo resolverase na fase final con valor dun punto.</li>\n<li><strong>Ver</strong>: a aposta previa \u00e9 aceptada e quedar\u00e1 pendente para resolver ao finalizar o resto dos xogos.</li>\n<li><strong>Apostar/Subir</strong>: establece unha aposta nova ou incrementa a actual, ante o que a outra xogadora poder\u00e1 rexeitar, ver ou subir.</li>\n</ul>\n<p>Unha vez establecidas as apostas dos catro xogos ambas xogadoras amosan os seus dados. Para cada xogo que quedase con apostas pendentes, determ\u00ednase a ga\u00f1adora segundo as regras do xogo e esta leva os puntos apostados. En caso de empate nas combinaci\u00f3ns, a primeira xogadora \u00e9 a ga\u00f1adora.</p>\n<p>Logo de resolver todas as apostas a rolda remata. Se algunha xogadora iguala ou supera os 30 puntos a xogadora con m\u00e1is puntos ga\u00f1a a partida. Se ningunha os supera ou ambas te\u00f1en os mesmos puntos comeza unha nova rolda, alternando a condici\u00f3n de primeira xogadora.</p>\r\nCr\u00e9ditos\r\n<p>Participaci\u00f3n na <em>game jam</em> Afonso X e Galicia do Consello da Cultura Galega, feita por Xurxo Diz e Xo\u00e1n Gonz\u00e1lez. C\u00f3digo libre en GitHub.</p>", "metacritic": null, "released": "2021-03-21", "tba": false, "updated": "2021-03-22T04:12:52", "background_image": "https://media.rawg.io/media/screenshots/7fa/7fa6cff8b42fb536a97ce1f85e0564c1.jpg", "website": "", "rating": 0.0, "rating_top": 0, "added_by_status": null, "playtime": 0, "achievements_count": 0, "ratings_count": 0, "suggestions_count": 38, "game_series_count": 0, "reviews_count": 0, "platforms": ["Web"], "developers": ["Xogon", "xurxodiz"], "genres": [], "publishers": [], "esrb_rating": null}